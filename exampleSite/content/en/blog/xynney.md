---
author: Xynney Pincas
title: Pagbalanse sa Aral at Negosyo
date: 2024-11-29
description: Ito ay mga obserbasyon ni Xynney Pincas na naglalarawan ng mga karanasan ng mga estudyante na nagbebenta ng pagkain sa paaralan upang kumita ng allowance o makatulong sa kanilang mga magulang. 
tags: ["FSUU", "News"]
thumbnail:
  url: img/puzzle.jpg
---

Sa aking naobserbahan sa loob ng eskwelahan, may mga estudyante na nagbebenta ng pagkain tulad ng choco grahams, pastil, at iba pa, upang magkaroon ng allowance sa buong linggo. May ilan ding gustong tulungan ang kanilang mga magulang sa pag-iipon para sa mga pambayad sa eskwelahan. Mahirap talagang i-manage ang oras natin, kaya't gustong-gusto kong suportahan ang mga estudyanteng nagbebenta ng kanilang mga produkto. Alam naman natin na mahalaga ang time management, lalo na kung ikaw ay estudyante. Kailangan mong balansehin ang iyong pag-aaral at negosyo. Hindi lahat ng nagbebenta ay may pribilehiyo na magkaroon ng sariling negosyo. Mahirap sa kanila ang mag-budget, pamahalaan ang oras, at maghanda ng pagkain na ibebenta.

**1. Pamamahala ng Oras:**  
Ito ang proseso ng pag-oorganisa at pagpaplano kung paano hahatiin ang oras mo sa pagitan ng pagbebenta at pag-aaral. Mahalaga na may tamang oras para sa bawat gawain upang hindi maapektuhan ang iyong pag-aaral.

**2. Ang Pagsisipag:**  
Hindi naiimpluwensyahan ng opinyon ng iba, at may lakas ng loob na magpatuloy sa mga pangarap. Ang sipag ay isang susi sa tagumpay ng negosyo. Kahit mahirap, kung patuloy kang magsusumikap, magtatagumpay ka.

**3. Pagbabadyet:**  
Ang pagbabadyet ay ang tamang paghahati ng iyong pera para sa mga sangkap ng pagkain na binebenta at sa iba pang mga gastusin. Kailangan mong maging matalino sa paggastos upang maging sustainable ang iyong negosyo.

Ang pag-balance ng pag-aaral at negosyo ay hindi madali, pero sa tamang pamamahala ng oras, sipag, at pagbabadyet, tiyak na magiging matagumpay.
